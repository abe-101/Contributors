### Username

gianfabiopezzolla

### Name

Gianfabio Pezzolla

### Description

Prima di tutto amo scrivere codice.

Mi obbliga a risolvere problemi pratici. Il codice è un rebus continuo dove ho la possibilità di mischiare matematica, fantasia, principi e tecnica. Amo poterli applicare con il fine di migliore la qualità della vita di chi mi sta intorno. Questa motivazione mi spinge al miglioramento da quando ho scritto il mio primo programma.

Amo interfacciarmi con la squadra e con i clienti. Preferisco mettere in primis sempre la persona, la trasparenza e la correttezza. Dal primo contratto mi è stata data l'opportunità, a seguito del mio impegno, di guidare il team di sviluppatori, così come quella di poter interfacciarmi direttamente con i clienti, prendendo parte a tavoli importanti come quelli di Anytime Fitness, Siae, Snai, e altri.

Odio parlare senza sapere. Questo mi ha spinto a conoscere il più possibile del settore informatico. Sia per una crescita personale che per ispirare fiducia e sicurezza quando si propone una soluzione al cliente.

Amo sapermi adattare ai diversi contesti e livelli. Penso sia necessario sapere quando ascoltare, quando parlare, quando essere proattivo e quando meno, e non meno importante, saper parlare in maniera più tecnica con i tecnici e in maniera più formale con chi ricopre ruoli di rilievo.

Amo poter condividere quello che imparo con gli altri del team così come con chi fa il mio lavoro tutti i giorni, per questo sono attivo qui su LinkedIn, così come su altre piattaforme a noi familiari come GitHub e Stack Overflow.

Anche quando lascio il lavoro continuo ad allenarmi nella programmazione, così come a studiare per acquisire nozioni nuove. Cerco di farlo gestendo il mio tempo libero al meglio, in modo da poter stare con mia moglie e mia figlia, che mi coinvolgono in esperienze sempre nuove. Da un semplice film ad un viaggio.

Credo che ci sia un tempo per tutto. Ho studiato chitarra per anni, ho fatto diversi sport tra cui basket e kick boxing, ho fatto volontariato per un po' di tempo e ho accresciuto la mia fede. Tutte queste esperienze mi hanno insegnato che la perseveranza, l'abnegazione e il prendersi cura di qualcuno o qualcosa è fondamentale nella vita.

Ora sono in [Faberbee](https://faberbee.com/) e mi occupo di blockchain, microservizi, metodologie agile e frontend. Tutto finalizzato all'evoluzione degli smart contracts. Credo possano agevolare la vita di molti nel prossimo futuro.

### Link

[LinkedIn](https://www.linkedin.com/in/gianfabiopezzolla/)
[Github](https://github.com/gianfabiopezzolla)
[Twitter](https://twitter.com/GianfabioPez)
[Twitch](https://www.twitch.tv/gianfabiopezzolla)
